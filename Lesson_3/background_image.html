<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="./background_image.css" />
    <title>Background-Image</title>
  </head>
  <body>
    <div class="container">
      <p class="par1">
        Ölümsüz Ruhlar: Her mevsimde canlılığını korur ve ayrı bir hayat cilvesi
        gösterirler. Onlar için sararıp-solma, pörsüyüp zebil olma asla söz
        konusu değildir. Ne ayların, güneşlerin batması, ne de gece ve gündüzün
        değişip durması onları kat’iyen eskitemez. Nasıl eskitir ki; bir
        buhurdanlık gibi devamlı tütüp duran onların hayat kâseleri, Hızır’ın
        âb-ı hayat içtiği aynı kâsedir. Bu iklimde benliğine doğru yelken
        açanlar için, her bahar canlı ve muhteşem; her yaz şâhikalarla omuz
        omuza, her sonbahar ve kış, yeni gerilimlere hazırlayan diriltici bir
        tazyik mevsimidir. Yeryüzünde, bin çeşit ölüm kol gezse, onlar yine
        canlı ve tetiktedir. Çevreleri de onların diriltici soluklarıyla Cennet
        cilveleri gösterecektir. Meleklerle gönüldaş bu yüce kametler için,
        hiçbir zaman inhidam[1], inhilâl[2] ve inkisar[3] bahis mevzuu değildir.
        Onlar emrolundukları için iş yaparlar. İçinde yaşadıkları topluma karşı
        kendilerini vazifeli bilirler. Bu itibarla da ne iş ve düzenlerinin
        bozulmasından müteessir olurlar, ne de toplumu saran tehlikeler
        karşısında paniğe kapılırlar. Hele hayal kırıklığına asla düşmezler.
        Gönüllere girme konusunda örümcek gibi sabırlı ve maharetli, aslan gibi
        metin ve kararlıdırlar. Her yere ibrişimden tahtlar kurarak, sessiz,
        fakat uyanık olarak semtlerine uğrayacak misafirleri beklemeye
        koyulurlar. Onların atmosferine giren Hızır’la buluşur, onlarla hemhâl
        olan mutluluğa erer. Onların bakışlarında aydınlık, düşüncelerinde
        hikmet, beyanlarında hakikat nümâyandır[4]. Halvethânelerine bedbin ve
        nevmid olarak girenler, orada imana ve ümide kavuşarak ebedî var olmanın
        sırrını elde ederler. Ne uğursuz gibi görünen gecelerin karanlığı ne de
        üst üste yığılmış problemlerin çokluğu onları asla şaşırtamaz. Nuh
        Tufanı’na uğrasalar, ihtimal ki ayakları ıslanmadan geçer giderler.
        Âd’ın[5] ahkâfını[6] görseler, azim ve iradelerinden hiçbir şey
        kaybetmeden yine hedeflerine doğru ilerlerler. Ne Nemrud’un ateşi, ne
        Firavun’un gururu, ne de Sezar’ın zulüm ve istibdadı onları korkutamaz
        ve sindiremez. Onların düşüncelerinde: “Sabah olsun ortaya çıkalım.”
        yahut: “Karlar, buzlar çözülsün, bahar gelsin yola revân olalım.”
        yoktur. Onlar “Kökleri sabit, dalları göklerde, latîf ağaçlar gibidirler
        ve Rabb’in izniyle her zaman meyve verirler.” Karda, kışta, baharda,
        yazda… Güvenip bel bağladıkları Kudreti Sonsuz sayesinde ne başkalarına
        temenna çeker, ne de yanıp sönen ışıklara aldanırlar. Tiranların güç ve
        iktidarları, çeşitli hiziplerin hâkimiyet ve saadet vaadleri, onların
        bakışlarını bulandıramaz, yol ve yönlerini değiştirtemez. Gözlerin
        döneceği, ayakların bağının çözüleceği ve en bâlâ kametlerin dahi iki
        büklüm olacağı o dehşetli günü yâda getirdikçe, hayat ve ona ait her
        şeyi istihkâr[7] ederek, maddenin eline düşmekten sakınır ve eşya putuna
        baş kaldırırlar. Lüks ve konfor en çok nefret ettikleri şeylerdendir.
        Rahat ve rehavete gömülmeyi, kendileri adına ölüm ve milletleri için de
        bir tali’sizlik sayarlar. Bu itibarla da içinde yaşadıkları topluma
        karşı sürekli farklılık gösterirler. Ne var ki, metodolojilerine uyan ve
        düşünce çizgilerine giren herkesle ve her şeyle, bir çeşit münasebetten
        de geri kalmazlar. Onlar, dünden bugüne, sıra dağlar gibi yerlerinde
        durmuş ve asla mevzilerini terk etmemişlerdir. Mihrapların çokluğu
        onları şaşırtmamış, kıblenin çöküşü onların zihnini bulandıramamıştır.
        Ay batmış, güneş doğmamış, teker teker bütün yıldızlar silinip gitmiş;
        ama onlar yine yol ve yön değiştirmemişlerdir. Azimli, iradeli ve
        kararlı olmuşlardır sonuna kadar. Onlar, içinde yaşadıkları milletin
        hayat kâsesini taşıyan ruhanîler, millet de onların azat kabul etmez
        bendeleridir. Ya şu yürürken yorulup yolda kalanlara, en küçük bir
        engebe karşısında ürküp geriye duranlara, iş yapmak için hep bahar
        bekleyenlere, en ehemmiyetsiz tazyik karşısında azim ve iradesiyle felce
        uğrayanlara, kitlelerin sevk ve idaresini kimseye vermedikleri hâlde,
        sürekli olarak onları yanıltan ve şaşırtanlara, evet, bütün bunları
        yapanlara ne demeli..? Ne demeli, dünü ayrı bir macera, bugünü ayrı bir
        mezellet ve yarını hangi hezeyânlara hamile bulunduğu belirsiz bu
        tali’sizlere..? Bunlar, bahar gelince yiğit kesilir, güneş doğunca
        daldan dala sekmeye başlar, kar bastırınca sünepeleşir, gece olunca da
        hımbıllaşırlar. Ganimet bahis mevzuu olunca ön saftadırlar; tehlike baş
        gösterince de, gerilerden daha gerilere çekilerek kayıplara karışırlar.
        Fakirlik hâllerinde zahit[8], imkân elverdiğinde Karun[9]; pöhpöhlenince
        cevvâl, unutulunca da miskindirler. Hâsılı, “Öyle bednam, öyle bedhâl,
        öyle kem tali’tirler ki”; onlara, milletin yüz karası dense sezadır.
        Bilmem ki daha kendine ermeden düşünceye doymuş, ülfet ve ünsiyete
        boğularak imanî haz ve zevklerini yitirmiş bu tali’sizlere bir şey
        anlatmak kâbil olur mu?.. Biz, şimdilik o bahsi kapatarak, zıddın, zıddı
        tedaisiyle[10] içine girdiğimiz bu saksağan hikâyesini burada kesmek
        istiyoruz. Keşke şu perişan satırlar onlara dahi bir şeyler
        anlatabilseydi…
      </p>
    </div>
    <br />
    <br />
    <div class="container2">
      <p class="par2">
        HAYATIN GAYESI: Bu hayatın yaşama külfetine değip değmemesi büyük
        ölçüde, varlığın gayesinin bilinip bilinmemesine bağlıdır. Hatta
        diyebiliriz ki; varlık ve insan mülâhazamızın zaman zaman bize
        hatırlattığı hayat muamması, daha çok duyularak, hissedilerek,
        yaşanarak, belli ölçüde ve âheste âheste netleşmekte ve
        belirginleşmektedir. Aslında, hilkatte ilk ve icmâlî gaye bellidir; bu
        gaye insan, kâinat ve Allah gerçeği karşısında; iman, mârifet ve zevk-i
        ruhanî ufkuna ulaşarak insan olma farklılığını ortaya koymaktır. Böyle
        büyük ve mücmel bir planın tahakkuku ise, ancak ve ancak sistemli bir
        düşünce ve disiplinli bir aksiyona bağlıdır. Henüz tafsîlî düşünceye
        kapalı böyle basit bir ilk plan ve ilk hareket, düşünce ve aksiyon
        “salih daire”sinin (doğurgan döngü) ilk halkasını teşkil eder, sonra da,
        kalbin lâhûtî ufkuyla aklın hikmet maşrıkları arasında bir sürü salih
        daire yaşamaya başlar. Derken aksiyonlar daha komplike düşüncelere doğru
        geniş zaviyelere ulaşır, düşünceler de daha büyük projelere dönüşerek
        devam eder. Hiç şüphesiz böyle bir sürecin en muhteşem üstadı, en güçlü
        rehberi, en bâriz karakteristiği de sağlam bir iman, şuurlu bir amel ve
        her amelde engin bir murâkabe anlayışıdır. Bu sayededir ki, herkesin
        gafletle, hatta pek çok kimsenin sarhoşça kendini içine saldığı pek
        câzip hayat cereyanları, bu vasıflara hâiz olanlara, hayatın gerçek
        mânâsını temâşâ imkânını veren birer rasathaneye dönüşürler. Çünkü
        onlar, düşünür; düşüncelerini aksiyona çevirir; aksiyonu yeni fikir
        çileleriyle derinleştirir ve her gün farklı bir doğumun sancılarıyla
        kıvranır dururlar; kıvranır durur ve ancak ızdırapla zonklayan
        beyinlerin doğurgan olacağına inanırlar. Evet onlar, şartlar ne kadar
        amansız, acılar ne kadar aşkın ve ruh ne kadar hafakanlar içindeyse, döl
        yatağındaki fikirlerin de o kadar güçlü, o kadar tutarlı ve o kadar
        çalımlı olabileceği inancındadırlar. Bu itibarla da onlar, fikir
        sancısıyla oturur-kalkar.. varlığı her gün yeni baştan bir kere daha
        hallaç eder.. yerinde onu bir kitap gibi okur, yerinde bir meşher gibi
        temâşâya alır.. ve yerinde de iplik iplik örgülediği düşünce dantelasına
        nakşederler. Zaten, kâinat kitabının ruhundaki hikmet de hep bunu
        resmetmekte ve insanın yaratılış gayesi de hep bunu göstermektedir. Her
        şeyden evvel üzerinde durulması lâzım gelen şu ki, var olma, mutlaka
        kadri bilinmesi gereken önemli bir nimet basamağıdır. Evet, mademki biz
        varız ve bizimle beraber, bizi alâkadar eden dünyalar dolusu nimetler de
        var; elbette bu nimetleri devşirme, değerlendirme ve onları daha başka
        nimetlerin basamakları hâline getirme de bize düşmektedir. Öyle ise her
        şeyden evvel, bütün istidat ve kabiliyetlerimizi hem de son kertesine
        kadar bu istikamette kullanarak ve Kudreti Sonsuz’un isteyip dilemesine
        birer davetçi mesabesinde bulunan iradelerimizin ses ve soluklarını
        mırıldanarak, iradî varlıklar olduğumuzu mutlak ortaya koymalıyız. Zaten
        bizim vazifemiz de, bu engin varlık çağlayanı içinde kendi yerimizi,
        kendi sorumluluklarımızı, kâinat ve kâinat ötesi münasebetlerimizi
        düşünmek ve ruhî mantığımızı, varlığın perde arkası değerlerini
        araştıran bir hikmet kaynağı hâline getirmemizdir. Bunu yapabildiğimiz
        takdirde, kendimizi daha farklı duyacak, daha farklı görecek, daha derin
        hissedecek, derken bütün varlık ve hâdiselerin dilinin çözüldüğüne, bize
        bir şeyler anlattıklarına ve bizimle diyaloğa geçtiklerine şahit
        olacağız. Eğer yanılmıyorsam, gerçek hayat adına yakalanması gerekli
        olan ufuk da işte budur! Biz kâinatın en önemli bir canlı aksesuarı,
        hatta ruhu, özü, usâresi; topyekün varlık da bu özün bir inkişaf ve
        inbisatı… Öyle ise denebilir ki, bizim asıl sorumluluğumuz, konumumuzun
        gerektirdiği bir zaviyeden, varlığın bütün satır ve sayfalarını okuyup
        değerlendirerek, ruhumuzun derinliklerindeki hikmet aktivitemizi ortaya
        çıkarmaktır.. çıkarıp ve dış yüzü itibarıyla doğmak-ölmek arasında
        ızdırap çekmekten ibaret olan cismanî yaşayışın dağdağalarından
        sıyrılıp, kalbî ve ruhî hayata vaad edilen mânevi enginliklerde tecellî
        ve zevk avlamaktır. Aslında, bu elemli hayatı yaşamaya değer hâle
        getiren de, herhalde, bu fâni yolculuğun her merhalesinde, ayrı bir
        neşveye ulaşmak ve farklı bir lütfa mazhariyet olsa gerek. Bunu
        başarabilen kimseler, her an ayrı bir tecellî ile mest ve sermest;
        ruhlarının, tıpkı bir şiirin, bir mûsikînin kendi mecrâsındaki akışının
        cezbesiyle pürheyecan karar noktasına koşması gibi, haz yudumlayarak,
        zevk soluklayarak hep O’na koşarlar. Evet, bizim için gerçek saadet,
        haricî tatminlere bağlı, gelen-kesilen, akan-duran saadet değildir;
        bizim için hakiki saadet, ruhumuzdan fışkıran, Allah münasebetiyle
        derinleşen ve Cennetle noktalanan ebedî saadettir.. evet, işte,
        içimizden taşıp dalga dalga bütün varlığımızı saran bu neşve bizim
        neşvemizdir. İçimiz İlâhî tecellilerin bir güzergâhı, vicdanımız bu
        tecellîleri avlamaya çalışan bir seherî, ömrümüz hep pusuda ve
        gözlerimiz tâli’imizin ufkunda en küçük emareleri teveccüh teşrîfâtıyla
        karşılarken, ruhlarımız da sürekli “Kadem bastın gönül tahtına Sultanım
        safâ geldin.” (M. Lütfi) neşideleriyle zevk ü şevkimizi seslendiriyor.
        Bizim bugünkü nesilleri, böyle bir iman ve anlayışa, böyle bir yorum ve
        neşveye yükseltecek rehberlere ihtiyacımız var. Genç nesiller ancak, bu
        ufkun erleri arkasında koşarken, gençliklerini de, o gençliğin gaye ve
        hedefi çizgisinde doya doya yaşayacak.. ruhlarının sonsuzla bütünleştiği
        ufuklarda, fena ve zevâli aynı bekâ gibi duyacak.. ömürlerinin sâniye ve
        sâliselerine cihanların sığabildiğini hayretle temâşâ edecek.. ve her
        şeyin çehresinde ayrı bir ebediyet televvünü müşâhedesiyle ayrı bir
        bekâya erecek.. ve bu hayatın gerçekten yaşanmaya değdiğini
        anlayacaklardır.. anlayacak ve her şeyin kendi ruh semalarında tulû ve
        gurûp ettiğini müşâhede ederek, galaksiler arası seyahat ediyor gibi
        sürekli kendi derinliklerinde, sonsuzun temâşâ menfezleri arasında gelip
        gidecek ve bu fâni hayatı pek çok buudlarıyla birden yaşamaya
        çalışacaklardır.
      </p>
    </div>
  </body>
</html>
